<html>
    <head>
        <title>Топ Драматичних серіалів</title>
        <link rel="stylesheet" href="styless(drama(s)).css">
    </head>
    <body>
        <h1>Топ Драматичних серіалів</h1>
        <h2><i>5 найкращих Драматичних серіалів в історії </i></h2>
        <hr class="narrow-hr">

        <h3><i>"Чорнобиль (Chernobyl)", 2019</i></h3>
        <hr class="narrow-hr">
        <p>
            <img src="https://c.files.bbci.co.uk/B415/production/_106810164_0888386b-8f83-4576-8a0a-c40541fe6d2e.jpg" class="center-img">
        </p>
        <p>
            <i>Пройшло більше 30 років після чорнобильської трагедії – було знято чимало фільмів і серіалів, як документальних, так і художніх. Але саме мінісеріал від HBO став проривом – і глядацьким, і культурним, і, у певному сенсі, навіть проривом світогляду. Настільки точно передати не тільки суто побутові деталі того часу, але й саму сутність бездушної тоталітарної машини, якою на той час був СРСР – це було б серйозне досягнення навіть для тих, хто тут безпосередньо проживав, що вже казати про інтернаціональну команду, що створювала проєкт для HBO.

Хронологія від старту техногенної катастрофи до поступового усвідомлення рівня проблеми. Героїчні зусилля перших ліквідаторів, а потім і скоординовані та більш системні дії, щоб запобігти ще більшій аварії. Поламані життя, покалічені долі, люди, які працюють, не розуміючи, наскільки це небезпечно, ліквідатори, які, у тому числі, йдуть на усвідомлений ризик для здоров’я та самого життя. А паралельно партійні та апаратні збори, де намагаються приховати правду, не виносячи сміття з хати, скільки б життів це не коштувало.

Сценарно, історично, візуально, з точки зору акторської гри та музики це практично довершений серіал. Не дивно, що його настільки позитивно сприйняли і глядачі, і критики, що також знайшло відображення і у рейтингу IMDb, де цей проєкт деякий час перебував на першій позиції (зараз це п’ята позиція з мінімальним відривом у пару десятих балу від лідера).</i>
            </p>
        <hr class="narrow-hr">
        <h4><i>"Спадкоємці (Succession)", 2018-2023</i></h4>
        <hr class="narrow-hr">
        <p>
            <img src="https://images.vertigo.com.ua/2021/02/1.jpg" class="center-img">
        </p>
        <p>
            <i> У цьому серіалі про мільярдерів немає тих, кому глядач може співчувати. Як тільки щось подібне відбувається, як тільки формується якась мінімальна симпатія, цей персонаж миттєво має утнути щось жахливе чи жалюгідне – і от він також поза зоною уподобань глядачів (а в цій зоні, власне, нікого). Час від часу формуються якісь альянси, і ніби у поєднанні цим двом (чи трьом) людям можна співчувати… поки всередині того ж альянсу не утворюється розкол через те, що всі знову починають думати тільки про себе, власні гроші і власні амбіції.

Тоді чому цей серіал такий популярний і чому його вважають настільки сценарно потужним? Тому що це водночас і правдива доросла картина світу великих грошей і нашого світу загалом (так, тут багато поганих людей, а у певних обставинах поганців навколо може бути 100%), і свіжа ідея концепту серіалу: вболівай за когось хіба що ситуативно, а потім дивуйся, як ти міг за цю погань вболівати.

На чолі багатомільярдного бізнесу впливовий та досвідчений медіамагнат, який заради результату пожертвує будь-чим, включно з власними дітьми. Не дивно, що троє його дітей віддячать йому таким самим ставленням – але при цьому продовжать битися за його прихильність і за право спадку.</i>
        </p>
        <hr class="narrow-hr">

        <h5><i>"Коли вони нас побачать", 2019</i></h5>
        <hr class="narrow-hr">
        <p>
            <img src="https://moviestape.lat/uploads/posts/2019-07/1563371352_1.jpg" class="center-img">
        </p>
        <p>
            <i>За реальною історією звинувачення п’ятьох підлітків у зґвалтуванні 28-річної дівчини в Центральному парку в Нью-Йорку у 1989 році. Суд визнав їх винними, і вони отримали від 6 до 13 років ув’язнення. Що сталося пізніше? У злочині зізнався чоловік, який відбував покарання за іншими справами. Але це сталося не за пару місяців чи років, а багато, багато років по тому.

Саме тому, незважаючи на виправдання і дуже суттєву компенсацію, яку мали отримати у підсумку всі несправедливо звинувачені і засуджені, це не те щоб історія з хеппі-ендом. Мінісеріал показує і ту частину, де їм довелося знову налагоджувати соціальні зв’язки після повернення додому. Пошук роботи, фінансові проблеми – вихід на свободу став лише початком довгого шляху до нормального життя.

Чотири епізоди (щоправда, доволі тривалих) – вражаюча драма скалічених життів.</i>
        </p>
        <hr class="narrow-hr">

        <h6><i>"Гордість і упередження ", 1995</i></h6>
        <hr class="narrow-hr">
        <p>
            <img src="https://kinowar.com/wp-content/uploads/2025/03/top-5-dramatychnyh-serialiv-z-najkrashhym-rejtyngom-gordist-i-uperedzhennya-pride-and-prejudice-1995.jpg" class="center-img">
        </p>
        <p>
            <i>Класична тепер вже адаптація класичного літературного твору Джейн Остін. 1995 рік, Коліну Ферту тут приблизно 35, хоча виглядає він так, ніби йому немає ще й тридцяти. Події самого серіалу відбуваються наприкінці 18 століття в Англії.

У батька великої родини Беннет проблеми: у нього п’ять доньок, і це чудово, але вони бідні, і перспективи для сім’ї вельми непривабливі. Він намагається видати дівчат заміж, і для цього також виникає доволі зручна ситуація, адже на горизонті з’являється заможний джентльмен, містер Чарльз Бінґлі. Батько хоче видати за нього одну з дочок, Джейн, в яку той майже миттєво закохується, танцюючи на балу. Втім сестри містера Бінґлі не схвалюють його вибір, вважаючи сестер Беннет занадто бідними і погано вихованими. А тут ще і його друг, містер Фіцвільям Дарсі, також зневажливо висловлюється щодо найстаршої сестри, Елізабет Беннет. Втім, згодом Дарсі розуміє, що несподівано для себе, він закохується в Елізабет. Та чи є шанси у всіх цих відносин у світі титулів і грошей?

До цієї екранізації було шість попередніх, а згодом у 2005 вийшла ще одна. Чому саме ця настільки високо оцінюється, сказати важко – мабуть, як завжди, це сукупність об’єктивних і суб’єктивних факторів, де поруч з наполегливою працею творчої команди стоїть також і певна частка вдалого збігу обставин.</i>
        </p>
        <hr class="narrow-hr">

        <h5><i>"В’язниця «Оz» ", 1997-2003</i></h5>
        <hr class="narrow-hr">
        <p>
            <img src="https://lavakino.cc/uploads/posts/2023-11/1700465741-1206222446-3.webp" class="center-img">
        </p>
        <p>
            <i>Один з перших великих серіальних проєктів HBO. Розповідає про експериментальний блок у в’язниці, який має покращити перебування в’язнів за ґратами… але жорстка реальність завжди повертається, розбиваючи всі плани і мрії. Ув’язнені поділяються за угрупованнями, за кольором шкіри чи релігією або філософією, і ці групи б’ються за владу та доступ до наркотиків. Наркотики і насильство майже неможливо викорінити, незважаючи на всі спроби керівництва в’язниці, а тому це вельми брутальний і жорстокий серіал, що, втім, не дивно, зважаючи на його тематику.

Чимало класних (і на той час ще не настільки популярних акторів): Кірк Асеведо, Ерні Гадсон, Террі Кінні, Крістофер Мелоні, Ріта Морено, Гарольд Перріно, Джонатан Сіммонс (більш відомий як Дж. К. Сіммонс). Шість сезонів протистояння, однозначно варті перегляду (якщо ви маєте достатньо високий больовий поріг).

Підтримайте нашу редакцію, якщо стаття була для вас цікавою.</i>
        </p>
    </body>
</html>